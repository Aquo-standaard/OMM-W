# Inleiding AQUO

De Aquo-standaard (Aquo) is de Nederlandse standaard voor het uitwisselen van gegevens binnen de watersector.  
Informatie is een belangrijke motor voor het functioneren van de watersector. Steeds meer en verschillende overheidslagen en instanties werken samen en wisselen informatie uit. Daarom is het belangrijk dat we allemaal dezelfde betekenis geven aan de gegevens en woorden die we gebruiken. En dat we gemeenschappelijke afspraken maken over hoe we gegevens beschrijven en de manier waarop we ze uitwisselen.

Dankzij de Aquo-standaard is het mogelijk om op een uniforme en efficiÃ«nte manier gegevens uit te wisselen tussen partijen die betrokken zijn bij waterbeheer. Bovendien maakt toepassing van de standaard het mogelijk om informatie zo te ordenen en te beheren dat de actualiteit, juistheid en consistentie van die informatie wordt geborgd.  
De Aquo-standaard draagt daarmee bij aan de kwaliteit van het waterbeheer. Het eenvoudig en eenduidig delen van informatie levert voordeel op in tijd en geld.

Aquo is voor overheidsorganisaties een verplichte open standaard, die is ontwikkeld en wordt beheerd door het Informatiehuis Water. Het Informatiehuis Water is een samenwerkingsprogramma van Rijkswaterstaat, de waterschappen en de provincies.  
Het Informatiehuis Water ontzorgt waterbeheerders en beleidsmakers bij het uitwisselen van waterinformatie.

## Informatiemodellen

Een catalogus zoals deze bevat gebundelde informatie over een informatiemodel.  
In de Aquo-informatiemodellen is vastgelegd welke relaties er bestaan tussen gegevens die te maken hebben met waterbeheer.  
Informatiemodellen zijn nuttig omdat ze ervoor zorgen dat (een eenduidige) betekenis aan data kan worden gegeven.

Een Aquo-informatiemodel kan bovendien worden gebruikt om te bepalen welke gegevens in een database aanwezig moeten zijn om de data volgens de standaard te kunnen uitwisselen. Dit maakt het mogelijk om eenmaal ingewonnen data meervoudig te gebruiken.  
Aquo-informatiemodellen worden ook gebruikt voor het ontwikkelen van import- en exportbestanden of interfaces.

Een catalogus is de gegevensdefinitie van elementen waarover informatie kan worden uitgewisseld en de relaties tussen die elementen.

Een Aquo-informatiemodel kan bovendien worden gebruikt om te bepalen welke gegevens in een database aanwezig moeten zijn om de data volgens de standaard te kunnen uitwisselen. Dit maakt het mogelijk om eenmaal ingewonnen data meervoudig te gebruiken.  
Aquo-informatiemodellen worden ook gebruikt voor het ontwikkelen van import- en exportbestanden of interfaces.

### Hoe werkt het?

In de Aquo-standaard zijn informatiemodellen opgenomen voor verschillende soorten gegevensuitwisseling en die zijn per werkveld of domein gerangschikt. Daarnaast is een gelaagdheid aangebracht:

- **Conceptueel model**: Hierin zijn alle toepassingen aangegeven waarvoor op dit moment Aquo-informatiemodellen beschikbaar zijn.
- **Logisch model**: Dit is een selectie uit het semantische model, die specifiek is voor een bepaald werkveld of uitwisseldoel.
- **Fysiek model**: Hiermee kunnen programmeurs aan de slag ten behoeve van een geautomatiseerde (computer naar computer) gegevensuitwisseling.

## MIM-conform

De Aquo-informatiemodellen zijn opgezet volgens het **MIM - Metamodel Informatie Modellering** ([geostandaarden.nl](https://docs.geostandaarden.nl/mim/mim/)). MIM biedt een gemeenschappelijk vertrekpunt voor het maken van informatiemodellen. De afspraken reiken over de grenzen van bestuurslagen heen en zijn toepasbaar in uiteenlopende domeinen.

Zie voor verdere toelichting:  
[Metamodel Informatie Modellering](https://docs.geostandaarden.nl/mim/mim/)

De Aquo-informatiemodellen zijn gemodelleerd met behulp van **UML (Unified Modeling Language)** in **Enterprise Architect**.